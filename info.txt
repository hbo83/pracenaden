Příležitostný přivýdělek do 20 tisíc
Poslední legální možností, jak si při studiu přivydělat, je takzvaný příležitostný přivýdělek. Když si příležitostnou činností nevyděláte víc než dvacet tisíc ročně (jedná se o příjmy před odečtením výdajů), nemusíte tento příjem nikde vykazovat, ani danit. Nesmí se ovšem jednat o činnost, které se věnujete soustavně, pravidelně nebo opakovaně nebo o činnost, na kterou máte živnostenský list. Typickým příkladem příležitostného přivýdělku je, když jednou nebo dvakrát do roka někomu za úplatu posloužíte jako fotograf nebo kameraman na svatbě. Nebo když sousedovi v létě za finanční odměnu opravíte plot a posekáte trávu.

Zdroj: https://www.penize.cz/zamestnani/274618-prace-brigada-a-podnikani-pri-studiu-jaka-jsou-pravidla